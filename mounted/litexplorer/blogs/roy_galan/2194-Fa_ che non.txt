Fa’ che non sembri amore.

Quanti mal di pancia in nome della libertà.

Tu dici libertà e io dico codardia.

Codarde le persone che non sono capaci di impegnarsi con l’istante.

Codarde le persone che non sono lì quando l’altro è nudo e vulnerabile.

Codarde le persone che hanno imposto un limite fin dall’inizio.
Io non voglio nulla di serio.

Come se trovarsi fisicamente dentro un altro essere umano non fosse abbastanza serio.

Io non credo nelle etichette.

Come se dare un nome alle cose fosse qualcosa di sbagliato.
Io cerco solo un passatempo.

Come se la vita durasse per sempre.

C’è qualcosa di molto nevrotico nel modo in cui ci relazioniamo oggi.

Così irrispettoso della vita.

E vogliamo di più: più piccante, più grassa, più grandi, più alti, più belle, più forti, più magre.

Ci annoiamo perché non sopportiamo noi stessi.

Perché non vogliamo che nessuno ci conosca.

Perché è più facile iniziare daccapo ogni due anni vendendo la nostra faccia migliore.

Perché è molto più facile scopare che ripulire dove si è già scopato.

Perché in fondo abbiamo paura di essere un vera e propria truffa.

E che quando l’altro gratti un po’, scopra che sotto non c’è nulla.

Nulla di serio.

E continuiamo a grattare, a scambiare i doppioni delle figurine, a indossare biancheria intima cara perché gli altri ci si possano pulire i piedi prima di entrare.

Facendo dell’amore un diritto di passaggio.

Non senti a volte di valere di più di tutto quello che fai?

Perché sei un miracolo, cazzo.

Con i tuoi occhi che riescono ancora a vedere.

Con i tuoi piedi che si muovono per portarti dove vuoi andare.

Con la tua bocca che sa dire grazie.

Con la tua pelle che occupa un posto nel mondo.

Non senti a volte di meritare di più di quel poco che ti danno?

Due baci dati male.

Tre minuti tra le gambe.

Cinque botte d’anca.

Non mi scocciare.

La cosa più triste è che la nostra società è riuscita a invertire i ruoli.

Adesso se dici che provi qualcosa, sei pazzo.

È troppo presto.

Dimmelo tu, come fai a non provare niente quando lo fai.

Come si finge la vita?

Come si fa a non farlo mai sembrare amore.

E a farlo semplicemente sembrare un incidente.

WordMinded - Paola Casati